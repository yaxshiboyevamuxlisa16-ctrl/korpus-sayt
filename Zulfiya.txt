Zulfiya
«Zulfiyaga qarama, Naq enangni ko‘rasan! Meni yaxshi ko‘radi, So‘ra, kimdan so‘rasang!» 
Kaltak yerdi Abdulla, Kaltak yeb ham qaytmasdi. 
– Ol-e, o‘sha Zulpini, Kerakmas! – deb aytmasdi.   
Aqlli qiz Zulfiya, Hammasini biladi: Menga ko‘zi tushganda Miyig‘ida kuladi, Darslar kirmas quloqqa, Samolarda xayolim: Zulfiyaning qo‘llari Ipakdayin muloyim... 
Kitobimning ichida Jilmayadi suvrati. 
Meni yaxshi ko‘radi, Meni yaxshi ko‘radi... 
Yillar o‘tdi, Abdulla, Hayot bizdan kuldi-ya. 
Sen-u mendek yigitdan Voz kechdi-ya Zulfiya! 
«Zulfiyaga qarama, Naq enangni ko‘rasan! 
Meni yaxshi ko‘radi, So‘ra, kimdan so‘rasang!..»   
Aqlli qiz edi-ku, Hammasini bilardi: Menga ko‘zi tushganda Miyig‘ida kulardi. 
Men-ku, mayli...
Seniyam Toza ahmoq qildi-ya. 
Biz harbiyda yurganda Tegib ketdi Zulfiya...   
Kitobimning ichidan Uchib tushar suvrati, Sevmaganman men uni, Abdul yaxshi ko‘radi! 
Yirtaman deb suvratin, Yirtolmayman har kuni, Sevmaganman men uni! 
Sevmaganman men uni!..